برای تهیه نمد (نمدمالی) عمل بافتن انجام نمی‌شود بلکه با ایجاد فشار و رطوبت و حرارت، موجب در هم‌ رفتن الیاف پشمی می‌شوند. دو خاصیت جعدیابی و پوسته‌ای شدنِ پشم امکان تولید نمد را فراهم می‌کنند.
پشمی که برای تولید نمد به کار می‌رود پشم بهاره گوسفند با الیاف بلند است. از صابون و زرده تخم‌مرغ نیز می‌توان برای بهتر شدن کیفیت کار استفاده کرد. مقدار پشمی که برای هرمترمربع نمد لازم است با مقدار پشم لازم برای تولید قالی برابر است اما چون زمان تولید نمد بسیار کوتاه‌تر است (حدود یک روز) قیمت آن پایین است.
نمد صنعتی در ضخامت‌های گوناگون تولید می‌شود و در مصارف مختلفی مورد استفاده قرار می‌گیرد. نمد صنعتی می‌تواند بیش از ۱۰۰ درجه سانتی گراد حرارت را تحمل کند. نمد صنعتی در فیلتر کردن ذرات معلق در گاز یا مایعات به طور گسترده مورد استفاده قرار می‌گیرد. همچنین این محصول برای تولید واشرها و قطعات روغن گیر به کار می‌رود. جذب خوب و یکنواخت مایعات، ویژگی دیگری است که نمد صنعتی را به محصولی پرکاربرد در حوزه صنایع تبدیل کرده است. نمد صنعتی عایق خوبی برای جلوگیری از اتلاف انرژی حرارتی است. همچنین می‌توان برای عایق کاری صوتی نیز از نمد صنعتی استفاده نمود. از نمد صنعتی می توان به عنوان لرزش گیر در ماشین‌های صنعتی، دستگاه ها یا خودرو‌ها استفاده نمود.
خواص نمد فریدون جنیدی در کتاب داستان ایران درباره ی نمد می نویسد&#160;: «&#160;نمد&#160;» در اوستا بگونه های «&#160;نیمَت&#160;» و «&#160;نِمَتَ&#160;» آمده است، از ریشه‌ی «&#160;نَم = خم شدن&#160;»، و هنوز نیز نمد مالان ایران برای مالیدن نمد، بروی پشم خم می شوند، و چندان آن را ، با نم آب، بیاری ساق دستها می مالند ، تا یکپارچه شود و بگونه ی زیر انداز در آید. بنا بر اعتقادهای عامیانه نمد دارای خواص کشف شدهٔ بسیاری می‌باشد. به طور مثال:
درمان کمردرد و دردهای رماتیسم ودردهای ناشی از عمل جراحی مفاصل نیز با استفاده از نمد کاهش یافته&#160; و امکان هرچه زودتر بهبود یافتن را تسریع می‌کند
هنگام خوابیدن روی نمد گرمای حاصل از تماس بدن شمابا نمد تشدید میابد به همین سبب گردش خون به راختی انجام می‌شود و هر گونه گرفتگی عضلات راتسکین میدهد 
هنر نمد مالی بیشتر در روستاها و آبادی‌های اطراف دریای خزر که مرطوب و بارانی است مرسوم است. بیشتر شهرنشین‌ها تفاوت میان قالی، قالیچه و نمد را نمی‌دانند و حتی به اشتباه اصطلاح نمد بافی را به جای نمد مالی به کار می‌برند.علت اصلی این اشتباه می‌تواند این باشد که هنر نمد مالی تا به حال مانند هنر بافندگی قالی و گلیم و امثال آن بررسی نشده‌است و کتابی در مورد این هنر منتشر نشده‌است. مناطقی که بیشتر به دامداری مشغولند، نمد مالی و بافندگی قالی در انجا بیشتر مرسوم است و از پشم گوسفند و شتر و کرک بز تهیه می‌شود.
از اسناد و مدارک یافت شده در چین دربارهٔ زره، پادری و سپر نمدی آمده‌است. در قبرهای عصر مفرغ آلمان نمدهایی یافت شده‌است. نویسندگان کلاسیک دربارهٔ نمد بسیار گفته و آن را به ایران نسبت داده‌اند، در قبرهای سکاهااشیاءنمدی زیادی چون پرده، قالی، عرقچین اسب یافت شده‌است.
امروزه در چهارمحال و بختیاری شهرکرد و خراسان رضوی شهرچناران و برخی شهرهای دیگر نمدمالی فعالیت دارد و برخی نمد مالان از دستگاهایی برای تولید نمد استفاده میکنند. برای خرید باید به کیفیت نمد توجه داشت.
ابتدا نقش موردنظر را با پشم‌های رنگی روی یکپارچه کرباس طراحی می‌کنند. سپس پشم حلاجی شده را روی تمام سطح پارچه قرار می‌دهند و پارچه کرباس را می‌پیچند. با ریختن آب جوش بر آن و فشردن مداوم کار، نمد تولید می‌شود. نمد مالی کاری طاقت‌فرسا محسوب می‌شود.
برای مالیدن نمد در نقاط مختلف ایران روش‌های مختلف وجود دارد استفاده از کتیرا در برخی نقاط رایج است برای در هم آمیختن پشم باید محیط را قلیایی کرد برای این منظور می‌توان از صابون یا مایع ظرفشویی استفاده کرد. محیط قلیایی باعث می‌شود نوک رشته‌ها به چند رشته تبدیل شده و بهتر به هم گره میخورنند.
ابتدا پشم را شسته، برای کار فضایی باز یا سرپوشیده را انتخاب می‌کنیم، زمین این قسمت باید کاملاً سفت و هموار باشد و دور از وزش باد باشد. کف زمین را با گونی یا یک تکه پارچه ضخیم می‌پوشانیم، سپس به ترتیب مراحل زیر نمدسازی را شروع می‌کنیم:
و از این مرحله کار اصلی مالیدن شروع شده با اب و صابون نقش هارا بخوبی میمالند و یا بعضی جاها که نازکتر شده پینه یا مقداری پشم زده شده اضافه میکنند و با اب و صابون میمالند سپس نمد را لوله کرده و با ساق‌های دست شروع به مالیدن میکنند هر یک ساعت دوباره لوله را باز کرد و از طرف دیگر لوله می‌کنند چند بار از جهت افقی و چند بار از جهت عمودی تا وقتی که به حالت اصلی نمدی خود برسد. بهتر است برای جلوگیری از بوی بد نمد بعد از اتمام کار انرا کامل بشویند تا چرکاب صابون خارج شود و هم نقش ان روشن تر شود. عده ای ممکن است در نمد چسب یا چیزهای دیگری به کار برند که خاصیت نمد اصلی را ندارد. نمد باید به راحتی لوله شود نه خیلی شل و نه خیلی سفت باشد. نمد اصل قابل شستشو و عمر حداقل 30 سال می‌باشد.
نمدمالی در منطقهٔ کرمانشاه پیشینه‌ای طولانی دارد که تا ۱۰ هزار سال نیز برآورد شده‌است. نمدمالی در میان عشایر کرد رواج دارد و معمولاً از پشم دام عشایر برای تولید آن استفاده می‌شود. معمولاً از نمد برای ساختن زیرانداز، کیسه‌خواب، انواع کلاه‌ها، جلیقه، کمربند، فرجی چوپان، جلیقه بلند، تیغ بر، زین اسب و ... استفاده می‌شود. در هنر نمدمالی کرمانشاه، نقوش سنتی و اصیلی بر روی قطعات نمدی ایجاد می‌شود. از جمله طرح‌های مرسوم که در نمد استفاده می‌شوند می‌توان به شمشیر، تپانچه، بزکوهی، گل ترنج، پله، جقه شاهی، کله قوچی، مرغ، گل، بته زین، گنشک، گل نیلوفر و ... اشاره کرد. برای ایجاد این نقش‌ها بیشتر از رنگ‌های سیاه، سفید، کرم، سبز، سرخ و قهوه‌ای و همچنین پشم خودرنگ استفاده می‌شود. استادکاران نمدمال کرمانشاهی در این شهر ۷۵ نوع کلاه نمدی تولید می‌کنند. همچنین استفاده از نمد برای کاربردهای جدید نیز رایج شده و یکی از استادکاران نمدمال کرمانشاهی با استفاده از نمد برای توربین کشتی محافظ و پوشش ساخته که نسبت به پوشش‌های وارداتی از جنس فوم فشرده چهار برابر عمد بیشتری دارد.
«نمدمالی کرمانشاه» در جریان برگزاری هفتمین اجلاس سراسری شورای سیاستگذاری ثبت آثار معنوی کشور در شهر شاهرود در سال ۱۳۹۱، در فهرست میراث معنوی مردم ایران ثبت شد.
