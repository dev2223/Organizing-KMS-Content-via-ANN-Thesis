یوتل‌ست دارای ماهواره‌های زیادی در مدار همزمانی است. از ماهواره یوتل ست بیشتر برای ارتباطات تجاری از جمله اینترنت ماهواره‌ای بهره گرفته می‌شود. این ماهواره برای رادیو و تلویزیون ماهواره‌ای نیز کاربرد دارد.
ماهوارهٔ Atlantic Bird ۲ در ۸ درجه غربی قرار دارد. این ماهواره در تاریخ ۲۵ سپتامبر ۲۰۰۹ توسط موشک Ariane 4 - V۱۴۴ در مدار قرار گرفت.
ماهواره Eutelsat W۱ در ۱۰درجه شرقی قرار دارد. این ماهواره در تاریخ ۰۸/۰۹/۲۰۰۰ توسط موشک Ariane V۳۲ در مدار قرار گرفت. این ماهواره دارای کانالهای Feed است.
یوتل‌ست دبلیو ۳ ای یا یوتلست ۷ ای یک ماهواره سرویس دهنده رادیو و تلویزیونی در مدار ۷ درجه شرقی زمین است که از ۱۵ مارس ۲۰۰۴ (۲۵ اسفند ۱۳۸۳) در مدار زمین قرار گرفته‌است.
ساخته شده توسط پلتفورم Astrium و Eurostar E3000 می‌باشد و دارای ۴۲ ترانسپوندر در باند کی‌یو در حال پخش در اروپا، شمال آفریقا، خاورمیانه و غرب آسیا است.
این ماهواره ابتدا با نام Eutelsat W3A یا Eutelsat W3 در تاریخ ۱۵ مارس ۲۰۰۴ (۲۵ اسفند ۱۳۸۳) ساعت ۱۱:۰۶ شب به وقت فرانسه با وزن ۴۲۵۰ کیلوگرم در فرانسه به آسمان فرستاده شد.
عمر مفید این ماهواره ۱۲ سال برنامه‌ریزی شده بود، اما در تاریخ ۱۴ می ۲۰۱۳ (۲۴ اردیبهشت ۱۳۹۲) ماهواره دیگری با نام Eutelast 7B با قدرت سیگنال دهی بیشتر و تمرکز بر روی کشورهای فارسی‌زبان و کشورهای خاورمیانه با یوتلست W3A جایگزین شد. به گفته سایت لینگ ست این ماهواره الآن در مدار ۵۷٫۵ درجه شرقی قرار دارد. در تاریخ ۲۰ ژوئن ۲۰۱۹ ماهواره دیگری با نام Eutelast 7C در کنار Eutelast 7B در مدار ۷ درجه شرقی قرار گرفت.
در ابتدا، ماهواره یوتلست W3A در حدود سال‌های ۱۳۸۸ در جریان پارازیت‌های ماهواره ای دولت ایران بر روی ماهواره هاتبرد، مورد توجه قرار گرفت. دلیل این امر، داشتن قدرت سیگنال بیشتر این ماهواره نسبت به هاتبرد، در کنار نزدیکی آن به هاتبرد بود. شبکه‌های فارسی‌زبانی که مورد حمله پارازیت‌ها قرار گرفته بودند از جمله بی‌بی‌سی فارسی و فارسی وان برای فرار از پارازیت‌ها به اجبار به این ماهواره آمدند و بعد از آن یکی پس از دیگری شبکه‌هایی همچون پرشین تون و نشنال جئوگرافیک فارسی در این ماهواره آغاز به کار کردند.
قیمت پایین‌تر این ماهواره نسبت به ماهواره هاتبرد در کنار قدرت سیگنال بالاتر این ماهواره در محدوده جغرافیایی خاورمیانه باعث شد خیلی سریع، برخی از شبکه‌های فارسی‌زبان برای بقا کار خود به این ماهواره کوچ کنند. شبکه‌های فارسی‌زبان دیگری مانند صدای آمریکا، زمزمه، کانال یک و … خیلی سریع در این ماهواره روی آنتن رفتند. با گذشت چند سال، تعدادی از این شبکه‌ها قطع شدند و تعدادی شبکه دیگر به این ماهواره افزوده شد اما اتفاق بزرگی روی این ماهواره نیفتاد.
در ژوئن ۲۰۱۶ طبق قراردادی انحصاری بین چند شبکه فارسی‌زبان که پرچمدار آنان شبکه من و تو بود، شبکه من و تو پخش خود را از ماهواره یاهست متوقف نمود و به صورت انحصاری با کیفیت HD در ماهواره یوتلست ۷ و با کیفیت کیفیت SDمعمولی در یوتلست ۷ و هاتبرد پخش خود را ادامه دارد.
با جایگزینی یوتلست ۷ به جای یوتلست W3A و تمرکز قدرت سیگنال بر روی خاورمیانه، تمرکز فعالیت یوتلست بر روی بازار ایران، افغانستان و تاجیکستان و به‌طور کلی سرویس دهی به شبکه‌های فارسی‌زبان معطوف شد. پس از آن با شروع پخش شبکه نشنال جئوگرافیک فارسی یوتلست ۷ توانست وارد رقابت برای حضور در منزل فارسی زبانان شود.
این ماهواره با این که توانست شبکه‌هایی مانند من و تو و نشنال جئوگرافیک فارسی را به خود جذب کند ولی محبوبیت چندانی بین عام مردم پیدا نکرد طبق نظرسنجی‌ها حدود ۹٪ از ایرانی‌ها این ماهواره در منازلشان دریافت می‌کنند. دلیل اصلی این موضوع شاید استفاده از ماهواره هاتبرد (که شامل تمام شبکه‌های فارسی یوتلست۷ می‌شود) از سال‌ها پیش در بین ایرانی‌ها یا حضور گسترده شبکه‌های فارسی در ماهواره یاهست است.
ماهواره در ۷۰٫۵ درجه شرقی قرار دارد. این ماهواره در تاریخ ۲۰/۱۱/۲۰۰۲ توسط موشک دلتا ۴ در مدار قرار گرفت. اپراتور آن شرکت یوتل‌ست می‌باشد و خود شرکت از این ماهواره به نام پل آسیا به اروپا نام برده‌است.
ماهواره Eutelsat W۶ در ۲۱٫۶درجه شرقی قرار دارد. این ماهواره همان Eutelsat W۳ سابق هست که در تاریخ ۱۲/۰۴/۱۹۹۹ توسط موشک Atlas AC-۱۵۴ در مدار قرار گرفت.
ماهواره‌های هات‌برد در ۱۳ درجه شرقی قرار دارند. این نقطه مداری کلیدی‌ترین نقطه ماهواره‌ای است که یوتل ست در اختیار دارد و بیش از هزار شبکهٔ رادیویی و تلویزیونی در این جهت مانند منوتو و بی‌بی‌سی و پی ام سی و شبکه‌های سینه قابل دریافت هستند.
