مادیران یک شرکت خصوصی ایرانی است که تولید، فروش و خدمات پس از فروش تلویزیون، یخچال، لباسشویی، مانیتور، تبلت، گیرنده دیجیتال،دوربین،کامپیوتر، تلفن همراه، دستگاه‌های اداری، رایانه‌ای و بانکی را انجام می‌دهد. این شرکت بزرگترین شرکت در زمینه فعالیت خود در ایران است. در حالی که کسب و کار اصلی مادیران لوازم الکترونیکی مصرفی است، این شرکت صنایع بسیاری را از لوازم خانگی گرفته تا زیست تخریب پذیر، پلاستیک، سرمایه‌گذاری ساختمانی، و بسیاری دیگر را نیز در بر می‌گیرد. شرکت مادیران با نماد مادیرا در سال ۱۳۹۷ در فرابورس ایران عرضه شد.
گروه مادیران در حال حاضر شامل&#160;: کارخانه صنایع پلاستیک و صنایع الکترونیک در شهرک صنعتی هشتگرد و یک کارخانه لوازم خانگی در منطقه ویژه اقتصادی پیام و شرکت فروشگاه‌ های زنجیره ای مادیران  می باشد. همچنین مادیران دارای تعدادی شرکت های زیر مجموعه همچون شرکت مدیریت ساختمانی ( ماد بی ام اس ) ، شرکت سرمایه گذاری ساختمانی مادیران و شرکت هایی تابعه در کشورهای چین و امارات می باشد.
۱۳۴۳: گروه مادیران در سال ۱۳۴۳ تحت عنوان «شرکت امیری و شرکاء» بنیان‌گذاری شد. در سال ۱۳۴۳ یکسال پس از تأسیس مرکز ماشین‌های اداری ایران، شرکت موفق به دریافت نمایندگی انحصاری برند اولیوتی و ماشین حساب‌های الکترونیکی شارپ شد. در آن زمان، ماشین حساب‌های شارپ در رده اولین ماشین حساب‌های الکترونیکی پیشرفته در سرتاسر دنیا به‌شمار می‌رفت. دریافت نمایندگی انحصاری دستگاه‌های سکه و پول شمار بانکی De La Rue در آن دوره از دیگر موفقیت‌های این شرکت به‌شمار می‌رفت.
۱۳۵۵: در سال ۱۳۵۵ مرکز ماشین‌های اداری ایران امتیاز انحصاری ماشین‌های تحریر Hermes را دریافت کرد. پس از کار با این دستگاه، اولین روش حروفچینی فارسی در ایران با ماشین‌های تحریر Hermes ابداع شد.
۱۳۵۶: در سال ۱۳۵۶ مرکز ماشین‌های اداری ایران اولین کامپیوترهای Nixdorf وCTM را وارد سیستم بانکی کرد. در آن زمان این کامپیوترها اولین سیستم‌های غیرمتمرکز بوده و انقلابی بزرگ در صنعت IT محسوب می‌شدند. این کالاها به سرعت جذب مشاغل کوچک تا متوسط بازار شدند.
۱۳۶۳ :در سال ۱۳۶۳ مرکز ماشین‌های اداری ایران اولین کامپیوترهای خانگی کمودور اینترنشنال را وارد بازار ایران کرد. شرکت کمودور با اعطای نمایندگی توانست ۱۰۰٪ سهم بازار ایران را به خود اختصاص دهد.
۱۳۷۳: در سال ۱۳۷۳ مرکز ماشین‌های اداری ایران تصمیم گرفت تا وارد عرصه تولید شود. طی توافقات صورت گرفته با شرکت ال‌جی الکترونیک، خط تولید اولین مانیتورهای CRT ال جی در کارخانه مادیران واقع در شهر صنعتی هشتگرد (۸۰ کیلومتری تهران) راه اندازی شد. افتتاح کارخانه موجب شکل‌گیری شعبه جدید مادیران تحت عنوان «صنایع ماشین‌های اداری ایران» گردید.
۱۳۷۴: این شرکت موفق شد در سال۱۳۷۴ خط مونتاژ چاپگرهای Epson و Seikosha را افتتاح کند. کمی پس از آن نیز تولید مانیتورهای LCD آغاز شده و سهم بالایی از فروش منطقه را از آن خود کرد.
۱۳۸۵: در سال ۱۳۸۵ مادیران با راه اندازی خط تولید تلویزیون‌های ایکس ویژن وارد بازار تجهیزات صوتی و تصویری شد. کیفیت بالای محصولات موجب قرارگیری این برند درجایگاه سوم بازار شد.
۱۳۸۷: در سال ۱۳۸۷ مادیران با دومین برند خود میوا وارد بازار تجهیزات جانبی کامپیوتر شد. تنها دوماه پس از راه اندازی میوا، این برند موفق شد ۱۵٪ از سهم بازار تجهیزات جانبی کامپیوتر را به خود اختصاص دهد.
۱۳۸۸: در سال ۱۳۸۸ مادیران کارخانه تزریق پلاستیک خود را در منطقه هشتگرد و در فضایی بالغ بر ۷۳۰۰۰ مترمربع احداث کرد. این کارخانه مجهز به جدیدترین روبات‌ها و سیستم‌های پیشرفته می‌باشد که در نوع خود بی نظیر است.
۱۳۹۰: گروه مادیران در سال ۱۳۹۰ شرکت کیمیاسبز را تأسیس کرد. عمده فعالیت این شرکت تولید کیسه‌های پلاستیکی تخریب پذیر بر پایه گیاهی (نشاسته ذرت) می‌باشد.
۱۳۹۵: در سال ۱۳۹۵ مادیران فعالیت در عرصه لوازم خانگی را آغاز کرد. هم‌اکنون محصولاتی همچون یخچال فریزر و لباسشویی با برند X.Vision و TCL و گارانتی مادیران در بازار عرضه می‌شوند.
۱۳۹۷: برای فراهم کردن امکانات بیشتر، مادیران کارخانه لوازم خانگی خود را در منطقه مهرشهر کرج، فرودگاه پیام و در فضایی بالغ بر ۷۰۰۰۰ مترمربع احداث کرد. این کارخانه با امکانات جدید محصولات با استانداردهای جهانی را فراهم می‌نماید.
۱۳۹۸&#160;:  به منظور تسهیل دسترسی مردم عزیز کشورمان در اقشار مختلف به محصولات گروه مادیران و بهره مندی از تسهیلات فروش اقساطی و مستقیم شرکت فروشگاه های زنجیره ای مادیران تأسیس شده است.در حال حاضر این شرکت با داشتن مجموعه ای از فروشگاههای مرکزی در سراسر کشور محصولات گروه را بدون واسطه به مصرف کنندگان نهایی عرضه می کند.  
خدمات مشتریان شرکت مادیران، به عنوان مجری خدمات پس از فروش کلیه محصولات تحت گارانتی مادیران، در ۸ شهر تهران، کرج، اصفهان، اهواز، تبریز، مشهد، شیراز و رشت و قزوین 
