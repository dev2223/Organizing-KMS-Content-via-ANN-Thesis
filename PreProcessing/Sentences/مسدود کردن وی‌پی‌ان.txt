مسدود کردن یا فیلتر فیلترشکن‌ها و وی‌پی‌ان تکنیک مورد استفاده برای جلوگیری از روش‌های ارتباطی مانند پروتکل تونل‌زنی رمزگذاری شده در شبکه‌های خصوصی مجازی (وی پی ان) است؛ که اغلب به دلیل پیچیده و پر هزینه بودن توسط سازمان‌های بزرگ مثل دولت‌ها یا شرکت‌های بزرگ انجام می‌گیرد که می‌تواند یک ابزار برای امنیت سیستم یا سانسور اینترنت با مسدود سازی وی پی آن‌ها انجام بگیرد.
مسدود کردن دسترسی به فیلترشکن‌ها یا وی پی ان می‌تواند به چند روش انجام گیرد. مدیران سیستم می‌توانند پورت‌هایی که به وسیلهٔ پروتکل تونل‌زنی مشترک وی پی ان ایجاد می‌شود برای جلوگیری از ارتباط و انتقال داده با سرور مبدأ مسدود کنند. به عنوان مثال یک وب سایت می‌تواند با مسدود کردن آی پی آدرس‌های شناخته شده توسط وی پی ان دسترسی به محتوای سایت را ببندد.
در این روش که بیشتر در پروتکل اچ‌تی‌تی‌پی کاربرد دارد، مدیریت شبکه، نشانی وب صفحه در خواستی کاربر را که در قسمت بسته اچ‌تی‌تی‌پی موجود است، بررسی می‌کند و در صورتی که در آن الگوهای مسدود شده را پیدا کند اتصال را قطع می‌کند.
از آنجا که اتصال به وی پی ان مستلزم اتصال به میزبان‌های راه دوری است که در اختیار آن دولت نیست دولت‌ها آی پی آدرس‌های خارج از کشور را مسدود می‌کنند.
همان‌طور که سازمان‌ها برای مسدود کردن وی پی ان‌هایی که در تلاش برای گذر از فایروال‌ها هستند تلاش می‌کنند، ارائه دهندگان سرویس‌های وی پی ان با استفاده از تکنیک‌های پیشرفته سعی در مخفی سازی راه‌های ارتباطی و آی پی‌ها کنند و به این ترتیب یک جنگ شبکه ای ایجاد کنند. همان‌طور که دولت چین با روش بازرسی عمیق بسته سعی در شناسایی پروتکل تونل‌زنی وی پی ان دارد که این طرح چین با عنوان سپر طلایی شناخته می‌شود از این طریق تمامی اتصالات وی پی ان در چین بسته می‌شوند.
تکنیک دامین فرانتینگ (جعل دامنه) روشی که به برنامه نویسان اجازه می‌دهد تا از سرویس‌های بزرگ اینترنتی مانند آمازون، گوگل، فیسبوک و… به عنوان یک پروکسی استفاده کنند و در واقع ترافیک خود را از سرورهای دامنه‌های این سرویس‌های بزرگ عبور دهند. این یکی از روش‌هایی برای دور زدن فیلترینگ کشوها است که توسط وی پی آن‌ها ارائه می‌شود و سازمان‌ها برای مسدود سازی دامین فرانتینگ و میلیون‌ها آی پی که از سوی این سرویس‌های بزرگ ارائه می‌شود با مشکل جدی اینترنت مواجه می‌شوند.
در آوریل ۲۰۱۸ شرکت‌های گوگل و آمازون اعلام کردند که سرویس دامین فرانتینگ خود را به علت رایج شدن بدافزارها و باج افزارها در اینترنت مسدود می‌کنند. این مسدود سازی باعث سخت‌تر شدن دور زدن فیلترینگ توسط وی پی ان‌هایی شد که از این راه استفاده می‌کردند.
وزارت امنیت عمومی چین در سال ۱۹۹۸ پروژه سپر طلایی برای فیلترینگ شدید اینترنت را راه اندازی کرد و در سال ۲۰۱۱ کاربران گزارشی مبنی بر عدم دسترسی به سرویس‌های خارج از کشور با استفاده از وی پی ان دادند. طی همین سال دانشگاه‌ها و مراکز تجاری شروع به اعلام بیانیه برای توقف مسدود سازی ابزارهای دور زدن فایروال کردند.
در برنامه‌ای با عنوان «پاک‌سازی» اتصالات اینترنت در چین، وزارت صنایع و فناوری این کشور اعلام کرد در یک تلاشِ ۱۴ ماهه تمامی اتصالات وی پی ان را از کار انداخته‌است. سرویس‌های وی پی ان با رمزنگاری ترافیک کاربر و مسیریابی این ترافیک از طریق اتصالات راه دور، مکان کاربر در چین را مخفی کرده و می‌تواند محدودیت‌ها و سانسورها را دور بزند.
در اواخر سال ۲۰۱۲ شرکت‌های ارائه دهنده وی پی ان اعتراف کردند که سپر طلایی چین قادر به کشف و مسدود سازی روش‌های ارتباطی رمزگذاری شدهٔ وی پی آن‌ها هستند.
دولت ایران در اسفند ۱۳۹۱ چند ماه قبل از انتخابات سال ۱۳۹۲ تمامی وی پی آن‌ها و فیلتر شکن‌ها را مسدود کرد و متخلفان از این قانون را مستوجب پیگیری و معرفی به دادگاه دانست.
در اردیبهشت سال ۱۳۹۷ دادگاهی در پی صدور حکم قضایی فیلتر پیامرسان تلگرام حکم به مسدود سازی وی پی ان و فیلترشکن را هم صادر کرد.
در ژوئیه ۲۰۱۷ نمایندگان دوما (روسیه) قانونی با ۳۷۳ رأی موافق در برابر دو رأی ممتنع و دو رأی مخالف تصویب کردند که براساس آن، فروش و استفاده از خدمات وی پی ان و پروکسی برای دسترسی به سایت‌هایی که دولت روسیه محتوای آن را جرم تشخیص داده و مسدود کرده ممنوع است.
دولت مصر پس از انقلاب ۲۰۱۱ مصر سیستم بازرسی عمیق بسته را فعال کرد تا از این طریق از اتصال وی پی آن‌ها برای دسترسی به رسانه‌های تبلیغاتی و روزنامه‌ها جلوگیری کند. سانسور، پروتکل VPN مختلف مانند OpenVPN, L2TP و PPTP و برخی از سایت‌ها را هدف قرار داد.
با این حال، مقامات چین اکنون از این ممنوعیت استفاده می‌کنند تا بعد از اینکه کاربران با استفاده از VPNها گرفتار شدند. اولین جریمه برای استفاده از یک محصول VPN در اوایل سال جاری به یک گوانگدونگ صادر شد. با وجود اینکه مصرف کنندگان از استفاده از VPNها ممنوع شده اند، چین همچنان یکی از فروشندگان برتر فناوری‌های VPN است. یک مطالعه در ماه نوامبر 2018 نشان داد که تقریباً 60 درصد از برنامه‌های VPN تلفن همراه رایگان توسط شرکت‌های دارای مالکیت چینی یا در چین مستقر هستند.[۱]
در آوریل ۲۰۱۴ شرکت هولو برای مسدود سازی دسترسی غیرمجاز کاربران خارج از ایالات متحده به سرویس‌های این شرکت توسط وی پی ان اقدام به مسدود سازی آی پی‌های وی پی آن که به این سرویس وصل می‌شدند کرد. این شرکت همچنین اقدام به مسدود سازی وی پی ان‌هایی کرد که در ایالات متحده به این سرویس متصل می‌شدند.
از آنجا که ارائه سرویس نت فلیکس در ایالات متحده با کیفیت و امکانات بیشتری نسبت به کشورهای دیگر مثل استرالیا و کانادا صورت می‌گیرد و این کاربران با استفاده از وی پی ان به ای پی‌های ایالات متحده وصل می‌شدند تا از امکانات ایالات متحده بهره‌مند شوند در سال ۲۰۱۴ نت فیلیکس تحت فشار استودیوهای فیلم‌سازی تصمیم به مقابله با وی پی آن‌ها می‌گیرد.
